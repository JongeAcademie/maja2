<!-- Reserve (als minder geslaagd bevonden)
WTF
De scheikundige Thomas Midgley ontdekt dat het kloppen van een motor kan worden vermeden door lood toe te voegen aan benzine. Ook ontwikkelt hij de eerste cfk’s als inerte koelstoffen. Hij wordt een levende legende en krijgt tal van onderscheidingen voor die bijdragen. Midgley sterft in 1944 wanneer hij zich per ongeluk ophangt aan een van zijn andere uitvindingen, namelijk een ingewikkeld katrollensysteem dat zijn door polio geteisterde lichaam uit bed moest hijsen. De stoffen die hij ontwikkelde, zijn nu al decennialang verboden vanwege hun nefaste invloed op de atmosfeer.

Op 10 november 1999 crasht de Mars Climate Orbiter op Mars. Oorzaak is een fout in een computerprogramma, waar afstanden in meter en in voet door elkaar worden gebruikt.

In 2000 wordt in Londen de Millenniumbrug voor voetgangers over de Thames gebouwd. Amper een half uur na opening moet ze al gesloten worden omdat ze vervaarlijk begint te wiebelen. De trilling blijkt opgewekt te worden door de voetstappen van de wandelaars.

De zestiende-eeuwse arts Johannes Goropius Becanus legt zich na enkele jaren hard labeur in de geneeskunde toe op de taalkunde. Hij wordt bekend met zijn stelling dat het Antwerps de ‘oertaal’ is, of — preciezer — de ‘taal van het aards paradijs’. Immers, zo beweert Becanus, de Antwerpenaren stammen af van de Kimbren, en die van de Jafieten, en die waren niet in Babylon tijdens de spraakverwarring. Dus spraken Adam en Eva… Antwerps! Helaas voor Becanus wordt hij al onmiddellijk niet echt ernstig genomen en zelfs decennia na zijn dood wordt hij nog geridiculiseerd.

-->
