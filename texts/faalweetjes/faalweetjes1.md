# ![Faalweetjes 1](FergusonPi.jpg)

**Rekenfoutje!** De Britse amateurwiskundige William Shanks besteedt twintig jaar (van 1853 tot 1873) aan de berekening van de eerste 707 cijfers van π (pi). In 1944 vindt D.F. Ferguson een fout in het 528ste cijfer, met de hulp van een mechanische rekenmachine. Shanks is dan al lang overleden.

**Voorspelling van korte duur** De econoom en Nobelprijswinnaar Paul Samuelson roemt de Sovjet-Unie in 1989 als voorbeeld van een efficiënte centrale planningseconomie. Luttele maanden later valt het Oostblok uit elkaar. In 1996 krijgt hij toch de National Medal of Science in de Verenigde Staten.

**Ernaast gekeken…** Eind negentiende eeuw blijkt dat de posities van Neptunus en Uranus niet precies overeenstemmen met de verwachtingen. De astronoom Percival Lowell is ervan overtuigd dat de verklaring ligt in een negende — tot dan toe niet waargenomen — planeet ‘X’. Hij zoekt ernaar vanaf 1906 tot aan zijn dood in 1916. In 1930 wordt Pluto ontdekt door zijn opvolger Clyde Tombaugh, vlakbij de positie die Lowell voorspeld had. Achteraf blijkt dat Lowell zelf Pluto tweemaal fotografeerde in 1915, helaas zonder dat te merken. Bovendien blijken de vreemde posities te wijten aan een foutje in de massa van Neptunus — Pluto blijkt dus helemaal geen invloed te hebben. In 2006 degradeert Pluto tot dwergplaneet.
